Aa). 1161—89.] nrisromn QUAEDAM. 243

illas profanasque consuetudines, quae diebus nostris
sub innovationis obtentu promulgatae sunt, non ab·
solute, sicut earum innovator gloriatur, observandas
promisistiS, neque, ut caeteri, scripti vestri muni-
mento roborastis.

Verum de legatione Anglise concedenda non est
quod vereri quidquam debeatis, si verbis apostolicis
fides aliqua haberi potest. Gravi enim redimit poe-
nitentia illam qualem qualem, quam Eboracensi fe-
cerat, concessionem. Nec moleste ferat dominns
meus, quod a domini papae et curiae frequentiori vi-
sitatione abstineo. De industria etenim declin0,
quoad possim, Pictaviensium nostrorum detracti-
ones, qni quoties illuc accedebam, regi scribere non
cessabant, quod in ipsius sugillationem, et instituti-
onum suarum laesionem pleraque in curia machina-
bar. Consultius itaque credidi personis discretis et
religiosis tam vestra quam mea negotia credere, et
earum in parte ista opera uti. Quod et nunc pau-
cis diebus ante literarum vestrarum receptionem
feceram, sub eo videlicet tempore, quo paganum
cognatum meum ad vos misi. Nactus enim oppor-
tunitatem viri venerabilis, et sanctitatis incompara-
bilis, domini abbatis Pontiniacensis, qui forte cum
amore nostri, -tum gratia visitationis abbatiarum,
quas in nostro episcopatu habet, in partes nostras
descenderat, ipsius industria pleraque, tam ad vos,
quam ad me pertinentia, ad dominum papam secu-
rius perferenda commisi. Specialiter autem super
verbo legationis, et sancti Augustini. Qualiter enim
literae legationis sub indignatione conviciis permixta
domino papae restitutae fuissent, et quomodo ad in-
stantiam quorundam cardinalium quasi ad placan-
dam regis indignationem districtiores vobis literae pro

benedicendo abbate sancti Augustini directae sint, ·
R 2

