326 ANoNYMoRUM

EPISTOLA DXVII.— ...... ΕΡ. An sinemurum.

Domino Londoniensi salutem proesentem et futuram.

S1cu'r tradit quaedam eloquentiae persona sublimis,
ingratus est qui negat se beneficium accepisse, ingra-
tior, qui dissimulat, ingratissimus omnium, qui obli—
tus est. Ne igitur famae vestrae nitor egregius in-
gratitudinis hujus vel illius videatur carbone nigres-
cere, tangat memoriam vestram illa magistri Adae
circa vos curarum gravitas, doctrinae profunditas,
alimoniae ubertas, postremo fervens, immo ardens
caritas. Haereat animo vestro quanta cura, quali
amplexu, quam speciali privilegio, illa doctoris ves-
tri, procuratoris, tutoris, diligens vigilantia, vos non
modo supra familiares, verum supra quoslibet mor-
tales adoptaverit, qualiterque ejus spiritus in vestro
ut ita dicam, spiritu quieverit. Tantorum ergo et
plurium contemplatione meritorum et mearum in-
terventione precum, J. latorem praesentium gratia
vestra eo benevolentiae respiciat intuitu, quae vestrae
congruat sanctitati, et paternae respondeat sollicitu-
dini, quatinus filius utilitate sentiat, quod pater la-
bore promeruit. Pater enim ejus cum fati munus
impleret, filium reliquit, aere alieno gravatum, fra-
trum numerositate impeditum‚ 'redituum angustiis
constrictum, et quibusdam aliis nexibus intricatum.
Decet ergo dilectissimam religionem vestram, quae
etiam aliorum praevenit merita, hujus devotissimi
vestri attendere necessaria, et filio sublimitatis ves-

trae sinum aperire misericordiae. Valeat sanctitas
vestra in Domino carissima.

