 

Am. 1161—89.] EPIS'roLAE QUAEDAM. 195

et juxta vestri formam mandati, diffinitiva eorum
sententia plenissime terminari. Ipsis in modum
hune reverentiam judiciariae potestati debitam ex-
hibentes adstitimus, et ecce sinistro confusi nuncio,
a prius concept-a spe gaudii in desperationis foveam
lapsi, audita satis nequivimus admirari. Audito
enim, et ipsa legatorum vestrorum confessione re·
cognit0, eos ad judicandum causam hanc, ob quam
venerant, potestatem omnino non habere, et quod
a sanctitate ,vestra domino nostro regi concessum,
scriptoque firmatum fuerat, id non tenere, dominus
noster rex ultra quam dici possit, ira totus incan-
duit, in tantum quidem, ut ad solitam erga vos
animi mansuetudinem vix eum nostra etiam in com-
mune supplicatio revocare potuerit. Totum itaque,
quod in adventu legatorum vestrorum conceperamus
gaudii, coepit illico· tristitiae nubilo superduci. Ad
iram hanc fortius inflammandam incentiva praebe·
bant ipsa nobilium regni colloquia, id domino regi
saepius inculcantia, sibi regnoque suo nulla jam ad-
versus dominum cantuariensem superesse subsidia,
cum appellatio regni dudum ad vos facta jam exspi-
raverit, et ei legatorum vestrorum in nullo cura sub-
venerit. Hinc apud regni principes tanta exorta est
turbatio, ut nisi juxta datam vobis sapientiam peri-
cula jam nunc erumpentia providendo praeeluseritis,
Christi vestem scindi miserrime de proximo doleatis.
Totis enim studiis dominus in hoe Cantuariensis de-
sudat, ut dominum nostrum regem anathemate, reg-
numque ejus interdicti poena constringat. Potesta-
tem, quam in aedificationem, et non destructionem
ecclesiae suscepisse oportuerat, sic exercet in subdi·
tos, ut omnes in regis odium, et totius regni nobi-
lium tentet inducere, et eorum substantiis direpti-
onem, cervicibus gladium, aut corporibus exilium
o 2

