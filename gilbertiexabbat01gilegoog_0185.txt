Aa). 1161—89.] EPISTOLAE QUAED'AM. ’ 169

verso mundo, ubicumque hoc auditum fuerit, in
sempiterni opprobrii confusionem.

Ο angustia! Ο violentia undique periculosa!
Absit hoc, absit a domini nostri regis pietate atque
prudentia, ut tam periculose contra nos dictaverit,
qui nos ab omni humano solatio destitutos in sua
cura suscepit. Qui nobis loco archiepiscopi et loco
prioris se futurum fideliter proposuit. Et hactenus
misericorditer fuit. Quem solum post Deum et
sanctos ejus in terra patronum habemus, et a quo
solo solatium, consilium, et auxilium speramus. Cer-
tus sum quod sententia ista a domino nostro rege
contra nos filios suos, sibi semper et ubique fidelis-
simos, minime processit, sed justitias ejus excommu-
nicatorum calliditas circumvenit, ut nos, qui in ca-
pite regni sumus, secum appellationem facere co-
gant, per quam et causam archiepiscopi maxime
deprimendam, et suam e contrario plurimum robo-
randam fore existimant. Sed utrum ex appellatione
nostra aliquis profectus illis subvenire possit, ambi-
guum est. Nobis autem tam a De0, quam ab homi-
nibus inde maximum imminere periculum, certissi-
mum est. Sed neque apud dominum nostrum re-
gem tutum nobis esse potest, ut vel absque speciali
ejus mandato, vel proprii oris imperio hoc faciamus,
praesertim cum in ipsius consilio ex toto positi simus.
Scio neque ipsum neque suos in aliquo vel modicum
dubitare de nobis, quo necesse sit hujusmodi rem
periculosam a nobis exigere. Sciat enim dilectio
tua, sciat tecum sociorum tuorum, id est, justitiarum
regis prudentia, sciat vobiscum universa terra, quod
dominum nostrum regem prae omnibus hominibus,
qui sunt in terra, in veritate diligimus, et honorem

Δ ipsius in omnibus, et per omnia pro modulo nostro

servamus, et servare volumus.

