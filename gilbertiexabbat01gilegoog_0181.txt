 

Am. 1161—89] nris‘roLAE QUAEDAM. 165

prior monasterii Doverensis, morum honestate et
literarum eruditione conspicuus, modestus in verbo,
providus in consiliis, discretus in opere, in babitu et
gestu veram temperati animi exprimens formam.
Decentissime sacerdotis explet officium, zelus Christi
succensus est in corde ejus, manum suam libenter
aperit inopi, liberalitatem gaudenter exercet, et ex-
teriorum sollicitudinem laudabiliter administrat.
Quid mirum ergo si in tantum et talem virum
universi libentissime convenerunt, qui etiam rapi-
endus fuerat, si aliter haberi non posset ⁴? Quum
ergo libere et secundum institutionem sacrorum
⁹ canonum fuisset elect-io ejus celebrata, regius (ut
mos est) accessit assensus: eligentes prosequutus
est plenus favore clamor, debita laude Dei tota coe-
pit ecclesia resultare. Ad metropolitanam sedem
cum electo provinciales episcopi aliarum ecclesiarum
electi pariter accesserunt; pro ritu gentis et majo-
rum consuetudine solemniter inthronizatus est.
Grata Dec, et ab hominibus desiderata ipsius insta-
bat consecratio, quum ecce ex improviso literae regis
junioris nomen praeferentes prolatae sunt, quibus
protestabatur se appellasse adversus electiones quae
suum non baberent assensum. Literae quidem ex
variis causis et probabilibus signis arguebantur sus-
pectae, eisque fidem non esse habendam erat senten-
tia plurimorum, praesertim in tanto discrimine, ubi
libertas potuit periclitari et animarum salus, et ec-
clesiae protelari desolatio, et rerum jactura irrepara-
bilis. Causas enumerare longum est, sed utique pro
rege illo praesumi debuerat, quod cum periculo suo
et temporali aemulorum compendio nollet ecclesiam
diutius captivari. Sed licet praefatae literae sapien-
tioribus non magni viderentur esse momenti, de bu-
militate tamen et devotione ipsius electi processit,

