 

Am. nel—89] ammom QUAEDAM. 117

rem, gratiarum actiones assiduas largitori bonorum
omnium exsolvere debetis, cui vos ex impensae bene·
dictionis gratia terrae vestrae cognoscere potestis de-
bitoreS, ut ingratitudinis evitetis vitium, et possitis
devoti filii nuncupari. Et quidem omni tempore
puro corde benedicere ac honorare Dominum debea-
tis, isto tamen praecipue vos oportet vestes induere
nuptialeS, et cum jucunditate in laudes vestro assur-
gere creatori, quum venturae festivitatis solemnitas id
exposcat. Sane a venerabili fratre nostro Stephano
Cantuariensi archiepiscopo, sanctae Romanae ecclesiae
cardinali, nuper accepimus, intimante quod idem vo-
lens ostendere in effectu, quanto devotionis fervore
martyris supradicti memoriam veneretur, sacratissi-
mum corpus ejus sublevare proponit de terra, ip-
sumque translatum honorabilius collocare, cum dig-
num sibi et condecens videatur, illum quantum in
eo est, exaltare in terra, quem in coelo Dominus
exaltavit. Nos igitur pium et laudabile archiepi-
scopi memorati propositum acceptantes, universita-
tem vestram monendam duximus et hortandam, per»
apostolica vobis scripta mandantes, quatenus pacem
mutuam et concordiam in caritatis vinculo conser-
vantes, vestras conscientias cunctis perversitatibus
expietiS, et sic vos in bonis studeatis operibus exer-
cere, ut cum dies ipsius solemnitatis advenerit, in
occursu vestri sanctissimi martyris et patroni ipsum
possitis honorificentia debita taliter venerari, quod
doceatis alios per exemplum, quantum esse debeat
celebris per diversa mundi climata praefati martyris
memoria gloriosa. Data Laterani octavo Calendas
Februarii, pontificatus nostri anno tertio.

