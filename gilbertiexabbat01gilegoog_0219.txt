Aa). 1161-89.] nnsroLAE QUAEDAM. 203

clesiae magnum ex hoc non ambigimus jam jam pro-
venisse dispendium. Unde ne facto vestro vestem
Christi scindi, inconsutilem ejus tunicam male dissui
taciturnitate nostra et indiscreta quadam conniventia
sineremus, ad dominum papam appellavimus, et de-
bitam sibi fidelitatem, ad ipsum appellando, conser-
vavimus. Appellationis hujus dilata siquidem prose-
cutio non fuisset, nisi pietatis in nos oculos aposto-
lica clementia reduxisset. Qui nobis et vobis affectu
paterno compatiens laboribus nostris et expensis ut
scribens ipse testatur, misericorditer parcens, viros
sapientes et honestos peritos juris et equitate proba-
tissimos de latere suo transmisit ad nos ut causam
hanc plene cognoscerent et ipsam suscepta potestatis
plenitudine terminando, finem laboribus jam diu
protractis imponerent. Literas in hoc domini papae
suscepimuS, quibus nobis apostolica auctoritate in·
jungitur ut ipsis assistere appellationis nostrae cau-
sas apud eos exponere, eorum parere sententiae et
reverentiam judiciariae potestati debitam in omnibus
exhibere non omittamus Ipsis itaque nostram una
cum domino nostro rege praesentiam exhibere cura-
vimuS, optantes pariter et expetentes omnia quae
inter dominum nostrum regem vertuntur et voS,
simul et ea quse nos contingunt sub sole fieri, et
juxta apostolici formam mandati diffinitiva eorum
sententia terminari. Constat itaque non subterfu-
gisse judicium quos ad judicium subeundum suis se
constat judicibus obtulisse.. Data vero opera procu-
rasse, ne qui ob pacem venerant, pacis fungerentur
offici0, quid est aliud nisi turbationem ecclesiae prote·-
lasse et ejus spiritui qui ait, Habete sal in vobis et
pacem habete inter vos, animositate forte nimia re-
stitisse ? Ad judices ex mandato properavimus et
ecce qui nos audiant non habemus. Unde ne ap·-

