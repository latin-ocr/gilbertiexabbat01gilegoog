 

32 cunnum nmscort

EPISTOLA ccxcl.—An .....

Dum vices agimus wigorniensis ecclesiae‚ dum
onus ejus etsi inviti sustinemus, utique Domino
delinquimus nisi parochianos ejus et filios super his
quae ad salutem sibi sunt, cum id expetit ratio, com-
moneamus. Inde est quod celsitudinem vestram
diligenter obsecramus et commonemus in Domino,
quatinus ecclesiam vestram de Teochesberia, quae pro
salute vestra et vestrorum manus omni die levat ad
Dominum, libere sibi patrem et pastorem eligere per-
mittatis, et libertatem quam sibi apostolica confirmat
auctoritas, quamque et avi vestri et patris vestri
benigna hucusque sibi conservavit pietas, nullatenus
impediatis. Hoc enim vobis tam periculosum est et
vestrae saluti contrarium. Ex eorum namque privile-
giis intelleximus, quod omnes qui libertatem hanc vi
aut metu aut machinatione quacumque impedierint,
apostolica ligat auctoritas durissime, et eos Sathanae
in interitum carnis traditos a corpore et a sanguine
Domini nostri J esu Christi, nisi condigne poeniteant,
prorsus reddit alienos. Quod ne unquam devolvatur
in vos rogamus et monemus et vera utique caritate
consulimus, quatinus offensam habeat iram decli-
nando Deo quae Dei sunt reddatis, et quae divina sunt
divinitus administrari permittatis. Ut cum debitam
Deo reverentiam et in hoc et in aliis exhibueritis,
ipse vos et in temporalis vitae hujus cursu conservet,
et post hujus elapsum vitae una cum suis debita
obedientiae et pietati mercede remuneret.

 

