168 rluoauu cAN‘r.

deranti, quod sententia ista ex ore domini regis
minime processit, quae nos adversus archiepiscopum
nostrum, contra aequum et bonum, appellationem
facere compellit. Si enim ore ipsius dictata fuisset,
hoe nimirum ordine procederet, ut primum episcopi
omnes, deinde abbates omnes, postea priores, qui-
cumque alicuj us auctoritatis sunt, omnes, archidi-
aconi quoque et decani omnes ad hoc faciendum
vocarentur, quorum interest jura ecclesiastica defen-
dere, et pro eis appellationes facere. Ad postremum
vero, si necesse esset, monachi claustrales, praesertim
hi qui abbate et priore carent, ad appellationis sup-
plementum humiliter rogarentur, non violenter com-
pellerentur: maxime cum ad eos hujusmodi negotia
minime pertinere noscantur. Nunc vero transitis
abbatibus multis, prioribus etiam tam monachorum
quam canonicorum, magnae auctoritatis viris praete-
ritis universis, archidiaconis quoque et decanis cum
suis synodis et capitulis plerisque dimissis, quid est
quod monachi simpliciter claustrales, abbate et pri-
ore carentes, ad hanc quietis nostrae perturbationem
specialiter prae caeteris evocamur, et ad rem nobis
tam illicitam, tam periculosam, et in omnibus post
futuris saeculis cum maximo nobis opprobrio sem-
per objiciendam, tam violenter compellimur ⁴? Quid
dico, violenter? Immo cum tanto et cum tam in-
evitabili periculo hoc facere compellimur, ut si peri-
culum, quod ab ira regia nobis imminet, si ei inobe-
dientes fuerimus, per consensum appellationis decli-
nare tentemus, majus hinc periculum statim incur-
ramus, quod imminet nobis a Deo in damnationem,
a domino papa, et ab archiepiscopo praesertim in ex-
communicationem, vel certe in ordinis nostri de-
structionem, ab omnibus archiepiscopis futuris in
aeternam odii et depressionis occasionem, ab uni-

