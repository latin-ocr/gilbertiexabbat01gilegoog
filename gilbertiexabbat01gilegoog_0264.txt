 

248 srtscoronuu

celebrato conventu sic se habuisset, tamquam sibi
liber esse videretur. Consuetudinem quoque vulga-
rem praetendebamus: quod si quis novum feudum
ab eodem domino recipiat, hominium quasi ex nova.
causa iterato facere compellitur. Ad 'quae omnia hoc
mihi responsum est, quod professio semel facta sic
obligat personam, ut nulla status sui mutatione libe-
rari possit, donec in alterius transeat jurisdictionem:
nec eam aliqua ratione a vobis peti posse, nisi forte
de consuetudine ecclesiae vestrae esset, quod solius
archiepiscopi personae, qui illum consecrasset, pro-
fessio facta esset, et non ipsi atque successoribus suis
canonice substituendis. Quod si ita esset, tunc qui-
dem illam a vobis jure exigi posse, non utique suae,
sed vestrae ratione personae.

De caetero quod ad benedictionem abbatis sancti
Augustini pertinet, frustra aliquid solatii exspectatis.
Quod igitur agitis, dilectissime pater et domine,
solius Dei, et illius, cui Deo auctore praesidetis, ec-
clesiae libertatum conservandarum intuitu faciatis, et
ab eo solo laboris hujus et consolationem et retribu-
tionem exspectetis. Eg0, sicut a multis mihi pro-
ponitur, non modo similem, sed duriorem calculum
exspectO. Utinam exilii vestri particeps futurus aut
praevius. Nec utique nobis inglorium erit, ut qui
pro vanitatibus et saeculi delectationibus, multis saepe
mundi prosperis abusi sumus, nunc si necesse fuerit,
pro retributione coelesti adversa simul sustinere non
formidemus. Laborat tamen Pisanus noster, ut mihi
in loco tutiori prospiciatur. Et idipsum se vobis per
abbatem de Eleemosyna intimasse asseverat. Ego
Pontiniacum proficiscor, ut illius religionis devotioni
tam vestram quam nostram commendem intentio·
nem. Nam ibi divinum implorandum est auxilium,
ubi humanum deesse videtur. Orationibus Clare·

