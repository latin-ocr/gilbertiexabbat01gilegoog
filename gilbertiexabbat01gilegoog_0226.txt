210 Eriscoroauu

Agit apud vos contra eum tyrannus, ecclesiae per-
sequutor manifestus, hostis regni Francorum, cujus
iniquitas omnibus nota est, et tamen quod dicere
verecundor, et doleo accidisse, praevaluit hactenus
in malitia et vanitate sua. Siquidem nuper cum
ad colloquium christianissimi regis accederet, et
per comitem Flandrensem, qui illuc dominum can-
tuariensem traxerat, de pace ecclesiae reformanda
sollicitaretur, literas apostolicas in audientia episco-
porum suorum, et procerum legi fecit, quibus statu-
ebatur, ne praefatus cantuariensis in ipsum aut ter-
ram suam sententiam ferre possit, aut aliquod gra-
vamen alicui personae de terra sua inferre, donec
redeat in· gratiam ejus. Quo audito Christianissi-
mus rex confusus est, et totum “ regnum, omnesque
filii ecclesiae doluerunt virum justum, pontificem
reverendum sine causa suspendi, et ab apostolica
sede manasse scriptum tam perniciosum exemplo.
Anno praeterito J oannes de Oxeneford gravissimum
quidem scandalum excitavit, sed illud nihil ad istud.
Sententia domini regis est, quod si preces ejus nol-
letis audire, causa Dei non sic fuerat opprimenda,
nec erant danda duriora, quibus ecclesiam ventila-
ret, cornua peccatori: non erat innocens in mensa,
immo inter manus regis Christianissimi jugulandus.
Et quod tam regis quam nostratum omnium mentes
magis exulcerat, efficaciores dicuntur fuisse injuriae
et comminationes Anglorum, quam Francorum sin-
cera fides, devotio fervens, et juge obsequium. Pro-
miseratis, pater, si reminisci placet, domino regi,
toties pro domino archiepiscopo cantuariensi sup-
plicanti, quod ei justitiam exhiberetis, et quod me-
moratum filium vestrum regem laetificaverat, praece-
peratis, ut archiepiscopo comprovinciales episcopi
obedientiam exhiberent. Nunc autem, quod regem

