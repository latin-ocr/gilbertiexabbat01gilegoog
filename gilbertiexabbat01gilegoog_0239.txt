Λα). uel-89] sms‘mLAE QUAEDAM. 223

sui se in sanguine ejus grassari coram omni populo
protestantibus, ad solas preces maxima urgente ne-
cessitate convertimur. Vestram itaque paternitatem,
sicut decet, altius moveat sanguis alterius Abel, ab
iniquissimo Cain injuste effusus, qui de transmarinis
regionibus ad vos clamare non cessat. Moveat vos
etiam totius ecclesiae communis dolor, et conquestio
miserabilis, et periculum imminens, Moveat vos
regni Francorum subita perturbatio, et super haec
omnia amor Dei et zelus justitiae, quo in tanto sce-
leris auctore non minimum exardescere debetis.
Vestrae igitur sanctitati, quanto possumus cordis
affectu, supplicamus, ut sententiam, a domino Se-
nonensi consilio provincialium episcoporum et quo-
rundam abbatum, necnon etiam quamplurium pru-
dentium et religiosorum clericorum in terram ejus
cismarinam juxta mandatum vestrum promulgatam,
ratam habeatis et firmiter observari praecipiatis: et
quod ab ipso fieri non potuit, vos cui plenitudo po-
testatis collata est, supplere non differatis, et ut ty-
rannus ille talia non exerceat sine damnatione ς et
novus martyr non fraudetur debita exaltatione, ip-
sum et totam terram ejus transmarinam ecclesias-
ticae censurae potenter subjiciatis. Seniores etiam
populi a quibus egressa est iniquitas, episcopos sci·-
licet pridem ex parte damnatos, nullo modo praeter-
mittatis; vigilantes ne spiritus mendacii et humilitas
palliata, seu etiam frivolarum terror minarum, et
falsa periculi majoris interpretatio in tramite justitiae
prudentiam vestram aliquatenus faciat declinare.
Valeat sanctitas vestra.

