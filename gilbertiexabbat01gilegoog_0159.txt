 

Λα). 1161-89.] ἘΡιεωοιΔς commu. 143

regem Franciae, quam memoratum comitem ad guer-
ram pro viribus incitavit. Quum igitur apud Cado-
mum primo jam dicti regis Angliae colloquio frue-
remur, paternitatis vestrae literas, sicut decuit, mani-
bus regi reddidimus, quibus diligenter consideratis et
perlectis in medio cum ab aliis, quas pro eodem ne-
gotio prius a vobis receperat, minus continentes, et
aliquatenus dissentientes viderentur, rex acri coepit
indignatione peruri, et eo gravius, quod se procul du-
bio scire dicebat praefatum archiepiscopum, postquam
a vobis divertimus, literas recepisse, quibus a nostro
penitus fuerat exemptus judicio, ut in nullo cogere-
tur ante nos respondere. Affirmabat insuper, quod
ea, quae vobis de antiquis consuetudinibus Angliae
fuerant intimata, falsitati potius subjacebant, quam
veritati possent inniti: quod utique viva voce attes-
tabantur episcopi. Offerebat etiam, quod si quae
tempore suo consuetudines in regno Angliae vi-

derentur adj ectae, quae statutis ecclesiasticis obvi· ,

arent, nostro libenter arbitrio in irritum revocaret.
Nos vero archiepiscopiS, episcopis, et abbatibus terrae
suae nobis adjunctis, cum omni diligentia studuimus

facere, ne rex nobis spem pacis omnino subtraheret, ,

sed ad id potius 'se permitteret inclinari, ut cum
archiepiscopo tam de paee, quam de judicio loque-
remur.

Sic ergo proprios clericos nostros ad eum cum
literis dirigentes, certum sibi locum 'et tutum indix-
imus, ubi in festo sancti Martini secum possemus
commiscere sermonem. Ipse tamen quasdam excu-
sationes praetendenS, diem festi transtulit in octavas,
quod utique in cor regis altius quam crederemus
adscendit. Quum autem saepe dictus archiepiscopus,
licet nos ei offerremus ducatum, in exitu terrae regis
Angliae versus Franciam nullatenus nobis vellet oc-

